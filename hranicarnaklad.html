<!DOCTYPE html>
<html>
<head>
    <title>Náklad</title>
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Crimson+Pro:wght@500&display=swap" rel="stylesheet">
    <link rel="stylesheet"
       href="styly/styly.css">
      
    <script src="js/script.js"></script>
    <meta name="viewport" content="width=device-width">
</head>
<body class="section">
    <div id= "hra">
        <h1>Náklad</h1>
     <p class="basictext">Běžíš směrem k vozům a snažíš se dostat ke zbytku nákladu, co ještě banditi nerozkradli. Přistoupíš k jednomu vozu a snažíš se ho rozvázat. Nahmatáváš na hrubém provazu uzel, ale nedaří se ti ho rozdělat. Ruce se ti potí a trochu i klepou adrenalinem. Zápasíš s provazem a cítíš, jak tě sleduje několik párů zoufalých očí. Snad si nemyslí, že je chceš okrást!</p>
     <p class="basictext">Už to vypadá, že se ti podařilo provaz povolit, když v tu tě od něj někdo hrubě odtrhne. Ramena ti svírají železným stiskem dvě masité ruce. Lapka tě odstrčí od hloučku svázaných obchodníků, kteří na něj pokřikují: „Nech toho kluka, ty lumpe!“</p>
     <p class="basictext">„Ne že mu něco uděláš!“ přidává se jedna obzvlášť rozčílená paní.</p>
     <p class="basictext">Není to ale nic platné. Vytahuje velkou dýku a tobě je jasné, že je po tobě. Kolohnát zvedá ruku a chystá se tě poslat na onen svět. Čepel se zablýskne a ty zavíráš oči.</p>
     <p class="basictext">Vzduch protne pronikavé zasvištění. Nic se nestane. Pomalu otvíráš oči a vidíš, že banditova ruka svírající nůž je přišpendlena v nejbližšímu stromu šípem. Bandita trhá rukou, ale nedokáže ji uvolnit.</p>
     <p class="basictext">Rozhlížíš se a vidíš, že podobný osud potkal i ostatní bandity. Ti lapkové, co zůstali překvapeně stát, postupně padají jeden po druhém k zemi. Koutkem oka spatříš, že se kolem nich míhá tmavý stín. Zjeví se před tebou temná postava v kápi a sváže banditu, který tě ještě před chvilkou pevně svíral. Ani se na tebe nepodívá a pokračuje k obchodníkům. Svázaný hlouček propukne v šepot a ty zaslechneš slova jako „čaroděj“ a „hraničář“. Nožem hbitě přeřízne provaz a obchodníky uvolní. Nezastavuje se ani tam, a dokud není poslední bandita svázaný u stromu, nepoleví.</p>
     <p class="basictext">Konečně si sundá kapuci a vidíš, že je to zarostlý postarší muž. Představí se jako královský hraničář a ptá se, zda jsou všichni v pořádku. O hraničářích jsi slyšel kdejaké historky, jedna strašidelnější než druhá. Říká se, že se umí zneviditelnit nebo dokonce teleportovat. Lukem by trefili i mouchu z padesáti metrů, a možná by ji trefili i bez něj. Bůhví jak. Zkrátka a dobře, hraničáři všem nahání hrůzu.</p>
     <p class="basictext">Po počátečních rozpacích mu obchodníci srdečně děkují.</p>
     <p class="basictext">„Ale nebýt tady mladého pána, tak je s námi amen,“ dušuje se jeden obchodník. „Ano pane, bez tohohle klučiny by už byli banditi dávno pryč. Máš kuráž, chlapče,“ obrátí se na tebe.</p>
     <p class="basictext">„Ano,“ zabručí hraničář. „Tvoje metody byly občas pochybné, ale prokázal jsi velkou duchapřítomnost.“</p>

     <div class="volby">
        <div class="hrabutton" id="hra">      
         <a href="konobchodnici.html"><buttontype="button" class="button2" id="hrat2">„Jsou všichni v pořádku?“</button></a></div>
 
        <div class="hrabutton" id="hra">
         <a href="konhranicar.html"><buttontype="button" class="button2" id="hrat2">„Děkuji moc.“</button></a></div>
 
         <div class="hrabutton" id="hra">
            <a href="index.html"><buttontype="button" class="button3" id="zpet">Zpět na úvodní stranu</button></a></div></div>
    
        </div >
 

</body>
</html>